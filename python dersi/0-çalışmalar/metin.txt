Sistem Tanımı
Tasarlanan İHA, yarışmanın iki ana görevi olan “Savaşan İHA” ve “Kamikaze İHA”
görevlerini icra etmek üzere geliştirilmiştir.
Savaşan İHA görevinde İHA, it dalaşı (dog fight) durumunda rakip İHA hedeflerini tespit edip,
hedeflere sanal ortamda başarıyla vuruş yaparken aynı zamanda rakip İHA’lar tarafından
gerçekleştirilecek olası kilitlenme durumlarından kaçmaya çalışacaktır.

Kamikaze İHA görevinde ise İHA, yarışma pisti üzerinde konumlandırılmış yer hedeflerini
farklı görüş açılarından otonom olarak tespit edecektir. Hedef ile İHA arasındaki mesafeye göre
gerekli manevraları yaparak başarılı bir şekilde tespiti tamamlayacaktır.

İHA uçuş esnasında kamera verilerini doğrudan görev bilgisayarına iletmektedir. Görev
bilgisayarı gelen kamera verilerini nesne tanıma-takip algoritmaları aracılığıyla işleyerek
yapılması gereken manevraya karar vermektedir. Yapılacak manevra duruma göre ya rakip
İHA’lara kilitlenmek ya da QR kod okumak amaçlı olacaktır. İHA, Savaşan İHA görevini icra
ediyorsa yarışma sunucusundan alınan rakip İHA telemetri verileri işlenerek en yakın rakip
İHA’ya kilitlenme amaçlı yönlendirilecektir. Telemetri verilerinden İHA’nın rakip İHA
tarafından takip edildiğinin belirlenmesi durumunda ise kaçış manevrası icra edilecektir. İHA,
Kamikaze İHA görevinde ise yarışma sunucusundan alınan QR kod konum bilgileri
kullanılarak QR koda doğru yönelim ve ardından tespit gerçekleştirilecektir. Gerekli
manevralar için emir görev bilgisayarı tarafından uçuş kartına gönderilmekte, uçuş kartı ise
İHA motorları üzerinde manevrayı gerçekleştirecek manipülasyonu yaparak İHA’yı komuta
etmektedir.
İHA ana görevlerin icrası ile eş zamanlı olarak, kamera görüntü ve telemetri verilerini Yer
Kontrol İstasyonuna (YKİ) kablosuz erişim noktaları aracılığı ile kesintisiz olarak iletecektir.
YKİ ise İHA’dan alınan verileri kaydederek yarışma sunucusuna aktaracaktır.
